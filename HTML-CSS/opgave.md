Voorbeeldexamen HTML/CSS 23-24
==============================

Deze tekst gaat enkel over vragen m.b.t. module 1. Het voorbeeldexamen van module 2 wordt elders besproken.

We geven een uitgewerkte examenvraag zodat je je een beeld kan vormen hoe HTML/CSS bevraagd zal worden. Je merkt dat er een filmpje is, enkele bestanden, ... Op het examen zal je dat ook krijgen.

Het spreekt voor zich dat je op het examen een andere vraag zal krijgen, waar je waarschijnlijk andere technieken moet gebruiken. Je moet _alle leerstof_ beheersen, niet alleen die wat in het voorbeeldexamen aan bod komt.

Uitgewerkte examenvraag
-----------------------

Je krijgt het html-bestand [oefening-html](html-uitgewerkte-oefening/oefening-html.html) en een (leeg) stijlblad [stijl.css](html-uitgewerkte-oefening/stijl.css). Link het stijlblad aan het html-bestand. Schrijf de nodige CSS zodat je pagina eruit ziet zoals op het filmpje [html-2223](html-uitgewerkte-oefening/html-2223.mp4).

*   Je hoeft geen scss te gebruiken.
*   Zorg ervoor dat de pagina een basisresponsiviteit heeft.
    *   Op grote schermen worden er drie citaten naast elkaar getoond.
    *   Naarmate de pagina kleiner wordt, vermindert het aantal citaten naast elkaar naar twee en tenslotte zelfs één.
    *   Het bijgevoegd filmpje toont wat je _ongeveer_ moet bereiken. Het hoeft niet pixelprecies te zijn.
    *   Op hele grote schermen wordt de breedte van deze pagina beperkt.
*   De citaten staan in een licht afgeronde box met een lichtgrijze achtergrondkleur. De tekst plakt niet tegen de rand.

Andere mogelijkheden
--------------------

1.  Schrijf (zelf) de HTML van een formulier met gegeven velden. Creëer een lay-out zoals getoond in het filmpje.
2.  Gegeven een screenshot (of filmpje) van een webpagina en een HTML-document zonder markup. Voorzie de HTML van de juiste markup. Schrijf vervolgens de nodige CSS om het resultaat van de screenshot te bekomen.
